ORATIO. 219

occupatis. Atqui quum ea esset Graecorum et Romanorum propria virtus ,
ut universi cives omnia ad salutem publicam referrent paucique omnino
essent ‚ qui non ad scribendum magnum rerum usum afferrent, fieri aliter
non potuit quin verum sanctumque patriae amorem commendarent et liber-
tatis civilis studium cum legum observantia coniunctum. Itaque tantum
abest ‚ ut ex multa et accurata antiquitatis meditatione aliquid damni res
publica sit captura , ‘ut nihil magis valeat ad eluendam nostri saeculi labem ‚
qua multi infecti ea maxime sectantur , quae suae potius utilitati quam
· publicae inserviant. Fuerunt aliquando homines nulla aut levissima anti-
quitatis cognitione tincti ,- qui libertatis intemperantiam atque adeo suam
licentiam et furorem antiquitatis exemplo defenderent, et quum Hyperbolos
et Catilinas imitarentur Thrasybuli et Bruti haberi vellent; sed tam foeda
mendacia non‘ magis evertunt philologiae dignitatem , quam seelera specie
religionis commissa eius sanctitati nocent.

Accedimus ad tertium eaput accusationis , quo legendis antiquis scripto-
ribus bonos mores eorrumpi contendunt. Esse inter eos , quos multa lascive
et libidinose chartis mandare non puduerit, non. negamus ‚ sed iidem
contendimus horum numerum ‚ si cum melioribus comparetur ‚ esse exiguum.
Quid 'statuendum fuisset, - si omnia Graecorum et Romanorum scripta
aetatem tulissent, non definio; hoc autem scio ex universa antiquitate
multo pauciores superesse , qui in hanc partem peccent, quam apud ullam
e recentioribus Europae gentibus; scio etiam Athenis nunquam impia
caedium ‚ paricidiorum ‚ incestuum spectacula in, scenam prolata fuisse ,
quibus hodierni artifices non abstinent , tantumque fuisse apud Romanos
ambigui dicti pudorem ‚ ut literas obscenius concurrentes religiose et anxie '
vitarent, quum contra res turpiculas suo nomine appellare non dubitarent.
Etsi igitur historia literaria docet nonnullos homines literis Graecis et Latinis
doctos animi pravitate fuisse insignes et corruptis moribus , eorum tamen
exempla non faciunt, ut errores et vitia ex hoc fonte fluxisse concedamus ‚
neque aliud probant nisi ingenia mala pravaque solo literarum studio emen-
dari· et corrigi non posse , sed ad ‘vitam regendam meliori opus esse subsidio
et divinae religionis praeceptis. Hoc unum non negaverim voluntatem

atque indolem fingi studiis ‚ eumque qui potissimum deterioribus scriptis ’

delectetur et lascivos poetas sectetur ‚‚ inde ducere aliquid , quo'd animum
28

