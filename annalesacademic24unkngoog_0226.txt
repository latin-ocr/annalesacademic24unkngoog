216 ’ . 1. c, G. soor

haereant, quas multi acu vel penicillo exprimere tentarunt; nobis autem
non concedat, mentem scriptoris e suo opere non ex interpretatione esse
cognoscendam? Interpretationum aliquem esse usum concedimus in iis
duntaxat scriptoribus ‚ quos non operis forma commendat, sed quos eo
consilio legimns ‚ ut res ab iis explicatas cognoscamus , quod usu venit in
, iis , qui vixerunt, quum Graeci sermonis flos exaruerat et Latina lingua in
barbariem verti coepta est. De reliquis , quam exiguus sit interpretationum
numerus , quae veram s‘criptoris imaginem referant , norunt omnes ‚ qui de
his rebus iudicare possunt, neque , ut exempla afferam, Larcherius nativam
illam Herodoti simplicitatem servavit aut Wielandus fidum ubique Ciceronis
interpretem egit. Atque vel optimam interpretationem longe abesse a forma
et ingenio, quae iis ‚ qui ipsum opus intelligunt, placent, ‘hinc apparet ‚
,quod quum permulti sint qui ipsa veterum scripta nova semper cum
voluptate relegant, vix quisquam invenitur, qui longius carmen aut oratio-
nem vernacule expressam ab initio ad finem ,sine taedio se legisse affirmet.
Quare non miramur Stolbergium Homericae Musae interpretem ‚ quum ad
eum locum pervenisset ‚ ubi Hectoris ab uxore et filiolo discessus tam
venuste narratur , suae sibi imbecillitatis conscium in margine lectores
admonuisse , ut Graece discerent suamque interpretationem flammis tra·
derent.

At quid refert legere eos scriptores ‚ qui remota tempora et alienos

mores depingunt, qui immoderatam alunt libertatis cupiditatem ‚ qui mores “

lascivia corrumpunt, postremo qui falsum Deorum cultum secuti fidem
Christianam non convellere non possunt?

Gravissima sunt haec crimina atque eiusmodi, ut honestis hominibus
merito scrupulum iniiciant. Nam, si vera sunt quae arguuntur, nihil agunt,
qui antiquitatis studia propterea laudant‘, quod omnium fere disciplinarum
sontes inde scaturiant, neque satis proficiunt, qui antiquas literas summi
momenti esse ad mentem excolendam contendant. Quid enim sperandum
vel quid potius non metuendum ab hominibus doctis illis quidem , sed
otiosis , sed malis civibus , sed depravatis , sed perversae sapientiae defen-
soribus Ρ Quare nisi hos terrores removere atque hos scrupulos animis

hominum evellere potuerimus , non· recusabimus , quin causa cecidisse
iudicemur.

