ORATIO. 221

institutionem filiorum suorum commiserat, iubet pro Livio Iovium et
Natalem , pro Salustio Sadoletum et Bembum , pro Cicerone Orosium ,
pro aevi Augusti poetis Prudentium , Vietam , Sannazarium iis praelegere ,
ne scilicet adolescentulorum ingenia ineptiis loquacium paganorum imple-
rentur 1θ’). Num illi principes ad eam normam instituti sint memoratum
non inveni ; sed si suerunt, summam ingenii bonitatem vix obstare potuisse
crediderim , quominus tam stulta disciplina fructus ferret tristissimos, Ve-
rum illis temporibus concedatur talis superstitio; hodie autem inveniri
homines ‚ qui si possent lumen literarum exstinguere vellent, hoc vero non
est ferendum. ' Quid ergo hi timent P ne forte veterum mythis ita capia-
mur, ut Iovem cum agmine Deorum Dearumque in Olympo regnare
putemus? Fuerit ille metus primis saeculis non vanus , quum Christianorum
sacra inter aras -delubraque falsorum 'numinum versarentur et lux veritatis
undique tenebris offunderetur , nunc profecto inanis et stolidus est. Immo
plurima reperiuntur in veterum scriptis ‚ quae cum nostra fide amice
conspirant, et ut Graecorum philosophorum placita cultum Deorum popu-
larem labefactarunt ‚ ita viam straverunt purioris cultus defensoribus, In·
finitum est omnia recensere3 sed quis ignor-at locos de summi numinis
sapientia et iustitia, de origine hominis divina ‚ de immortalitate animorum ‚
de diversa sorte manium apud inferos a multis fuisse egregie tractatos ‚
et de virtutibus vitiisque , de perturbationibus animi, de officiis antiquos
graviter et copiose explicuisse? Quamobrem dicamus potius -eum Augustino
illa non esse formidanda , sed ab antiquis possessoribus in usum nostrum
vindicanda ‚ et credamus Basilio Magno , qui veritus ne ex timida multorum
pietate ecclesia detrimenti quid caperet, librum scripsit ad adolescentes de
utilitate e Graecis scriptoribus capienda. Nonne illi ipsi, qui fidem Chri·
stianam fortissime propugnarunt ‚ ex antiquitatis officina arma saepe sua
petiverunt et antiquorum scripta in ,sucum et sanguinem converterant?
Vestrae hic iterum imagines mihi occurrunt, Erasme et Groti, te cogito,
Philippe Melanchton , quem Germania doctorem suum salutat, tuque mihi
ob oculos versaris , Gellerte ‚ qui vita et scriptis probavisti summam pie-
tatem et veram religionem cum egregia antiquitatis cognitione posse copulari.
Itaque desinant homines male seduli religioni insultare, quasi tam infirma
sit, ut philosophiae et literarum· lucem reformidet, neve imitentur impera-

