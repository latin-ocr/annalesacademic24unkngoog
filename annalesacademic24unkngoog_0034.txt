24 NICOLAI CHRISTIANI KIST

iaceret. Quam profecto Divinae Religionis inter homines sortem , quis
tandem paulo esse humanior ac religiosior poterit, quin deplorandam censeat
intimisque animi sensibus doleat? Hinc enim factum , ut neque ipsa haec
Religio omni, qua pollet, Divina atque benefica vi semper spectabilis esset,
neque in homine explicarentur a Deo inditae ipsi facultates morales, quibus
explicandis demum atque sacrandis δύναμις εἰς σωτηρίαν a Deo nobis
factum est Euangelium ¹).

Verum ne sic ' quidem sua causa in terris Christi Religio cecidit. Vel
invitis hominibus , semper divinam semperque beneficam se omnibus prae·
stitit. Quod vero nunc maxime nostrum est observare: per magnas illas
hominum aberrationes ‚ sic saltem ad meliorem sensim in terris progressa
est conditionem , ut ipsa illa moralis eius vis ac praestantia , quamvis
saepenumero latens prorsus ‚ tamen occulto cresceret et vero magis deinceps
sese adspectabilem faceret. ·

Et hoc ipsum est A. A. quod nostri potissimum temporis nos consideratio
doceat. Sit ita, multa , eheu! et hodie desiderari, quae spem faciant, iam
fore tandem ac fore brevi, ut Euangelium Christi nativa sua simplicitate
hominum animis sese commendet, eoque sic valeat, ut moralem tandem
sui videat Ecclesia instaurationem. Huius tamen desiderio ac veluti ex-
pectatione hoc imprimis , quod nos vivimus, tempus teneri, id profecto cum

· alia bene multa nostrae aetatis signa atque instituta loquuntur ‚ tum

inprimis philanthropica illa, quae, incredibili fere numero ac mire varia,
hodie quidem sic ubivis locorum crescunt ac florent, ut turpissimae saltem
humanitatis maculae aut pudori iam sint , aut evanescant. Ecce , suae
veluti moralis pertaesa imbecillitatis , illud iam aetas nostra summo studio
molitur agitque , ut , remotis ac rescissis iis, quae diu hanc imbecillitatem
fovebant, in lucem protrahat atque adhibeat, quicquid sive„ ad explicandum
ipsum hominem faciat , sive eius virtutem possit veramque salutem augere.
Hoc vero studium , uti ex ipsius Religionis Christianae fonte vel tacite ac
sponte fluxisse censendum est, ita et porro huius maxime Religionis opem
et auxilium impense flagitat.

 

⁸) ad Rom. 1: 16.

