ORATIO. ⁵ 213

Graecarum literarum , quum viri docti timide ederent, quae vernacule
scripsissent, solamque sibi nominis famam ex iis , quae Latine componerent,
augurarentur3 sed quanquam nihil recentiorum laudibus detrahimus, con·
tendimus tamen nullius sermonis recentioris studio antiquarum linguarum
desiderium resarciri posse. Cuiusvis linguae studium mirifice facit ad
omnes ingenii vires excitandas memoriam locupletando, iudicium acuendo ‚
¹ elegantiam promovendo, nullius aeque atque antiquarum. Atque ut nemo
patrii sermonis ingenium probe perspicit, nisi illum cum aliis idiomatis
eiusdem stirpis comparare potest , sic perpetuo errant misereque vacillant,
qui idiomata gentium Romanicarum et Germanicarum sine accurata cog·-
nitione sermonis Graeci et Latini explicare conantur. Non curamus igitur
ineptos· homineS, qui tempus, quod nos in linguis mortuis terendum puta-
mus , aliquanto melius dari censeant earum linguarum studio ‚ quae in
ore hominum sint multoque facilius percipiantur. Non vident, dum odioso
isto mortuarum nomine praestantiam huius studii convellere cupiunt, se
invitos magno opere illud commendare. Nam , ut alienis verbis utar , his
ipsa mors immortalitatem parit3 facit enim, ut communi lege solutae for-
mam quam habent constanter servent nec amplius mutationem 'subeant 8).
Latinus sermo in ore hominum esse desiit et magis magisque invalescit
consuetudo , ut viri docti de re'bus ‘etiam ad antiquitatem pertinentibus
scribentes sua quisque lingua utantur ; — quod bene an secus fiat, nunc
non disputo -- sed etiamsi usus Latini sermonis ex Academicis scholis vel
more vel lege tolleretur, tamen eius studium retinendum censerem nega-
remque esse hominis liberaliter educati et qui aliquando -ad gravissima
munera accedet, omnia ad praesentem utilitatem exigere. Ars grammatica
enim habet hoc commune cum geometria, ut non modo cum percepta sit,
sed etiam cum percipiatur prosit, quod non intelligunt quibus primarium
videtur eo consilio. in Gymnasiis linguas recentiores doceri, ut ‚adolescentes
nostri Gallice , Germanice , Anglice loqui discant. Quare quum multi
recentiorum linguarum commendationem petant e maiori earum facilitate ,
hoc ipsum nos movet , ut , quando de· institutione melioris civium partis
agitur , antiquis palmam deferamus Laudamus .
· qui pueris olim dant matula bland ‘
Doctores , elementa velint ut dvbcere prima ,· ’

