72 c, e. orzoomnn'

hujusmodi philosophis plurimos errores ac praejudicatas opiniones eversas
esse negem , verum hoc etiam contendo ‚ omnem eam utilitatem , quam
maximi sane facin, non ex sterili ipsorum philosophia , verum ex critica,
qua simul inclyti fuerunt, arte petitam esse. Qui multum in rebus externis
valere cupit ab eo incipiat, ιιι earum conditionem , ut mundum hunc
oec’o‘Omov penitus cognoscat et omnia, quibus uti possit, explorata habeat.
Is enim optimus erit philosophae, qui plurimas disciplinas accurate tenet
iisque ingenii dotibus excellit, quae in disjunctis atque dispersis colligandis
cernuntur. Qui omnes doctrinas mente sua complecti nequit aliquas ex
iis eligat, quae arctius inter se cohaerent, seu physicas igitur seu morales.
Hoc autem unusquisque cogitet, eum, qui philosophi partes agere velit
sine perfecta completaque, quantum humanae vires valeant, diversarum
,’ disciplinarum notitia, praestigiatorem esse, qui primum se ipse, tum alios
etiam decipere conatur. Et ne quis putet, extinctam esse eorum gentem,

inanem quam tenuerunt regiam. Illi quidem, qui in naturalis philosophiae
studio florere dicebantur ‚ tenui nostris temporibus auctoritate sunt. Nec
illi laudibus efferuntur, qui simulatae isti juris philosophiae operam dant.
Verum novi exstiterunt homines , qui, tum historiae tum publici juris
admodum imperiti, de civitate tamen optimaque ejus forma philosophantur,
ct singularem, ut prae se ferunt , quandam summae perfectionis speciem
animo et mente informanteS‚ omnia ad ipsius effigiem disponere et digerere
student, nulla neque temporum neque conditionum ratione habita. Negli-
gunt enim sublimes isti nugatores, 'hanc quoque disciplinam , quae ad
civilem rationem pertinet , ita ab ἕμπειριᾳ pendere , ut , quod a BAconn
minus quidem latine , sed recte tamen dictum reperimus , n circa subjectum
versetur, quod caeterorum omnium maxime est materiae immersum , ideoque
difficillime ad axiomata reducitur.’'

Si vera sunt, A. A., quae disputavimus, quid de philosophorum oratione
et vocabulis judicandum sit, quibus utuntur quasi privatis ac suis, facile
ex iis colligitur. Post ΚΑΝιιιιιι imprimis adeo horridum et barbarum fuit
eorum dicendi genus, ut ad ea, quae litteris mandaverint, plerisque etiam
doctioribus viris· aditus vix pateat. Errant autem , qui ad hunc sermonem
. alligatos eos censeant. Qui in iisdem rebus versantur , in quibus caeterae
disciplinae occupatae sunt, non est ‚ quod aliis utantur verbis. Nec enim ,

 

 

 

