214 1. G. G. BOOT‘

sed non nimis diu in hoc instituto manendum esse censemus ‚ nisi hominum
levitatem et ignaviam alere velimus. Mature ingenia a rebus ludicris ad
’ serias traducantur , labores perferre discant, denique assuescant non multa
potius quam multum legere. Atque hic est maioris illius difficultatis
fructus eximius ‚ quique ob eam causam antiquas linguas fastidit, nae ille
aut hebeti sit ingenio oportet aut pusilli animi. Tantum porro abest, ut
, Graeci Latinique sermonis studium nobis recentiores linguas praecludat, ut
nemo minore labore et meliore successu ad has addiscendas pervenire
possit, quam qui in illis tirocinium posuerit. Quod vere affirmari omnes
sciunt, qui prius grammaticae Graecae Latinaeque operam dederunt, quam
linguam aliquam recentiorem attigerunt.

Si tanta est grammatices utilitas ‚ non minoris dignitatis esse criticen
· facile concedent, qui reputant antiquorum scripta ante inventam typogra-
phiam uno saepe vel paucis codicibus manuscriptis esse servata ‚ quorum
nullus est, quin librariorum socordia mendis sit inquinatus. Non rarae
sunt ipsorum antiquorum querelae de libris vitiose descriptis3 quid factum
putabimus postea ‚ quum nova exempla fierent e libro aliquo male scripto
vel humore corrupto vel tineis blattisque corroso aliove modo lacerato?
quum homines indocti et male seduli lacunas ipsi supplere multaque non
ad veteris scripturae fidem restituere ‚ sed ex ingenio refingere studerent?
Quantum autem damni his literis illatum est, quum primi editores infelici
saepe casu in exemplum minus bonum incidentes illud typis describerent
- et tales deinde editiones repeterentur ant sine certo iudicio ex aliis codi-
cibus non melioribus passim corrigerentur? Egregie igitur de literis· sunt
meriti, qui· antiquorum scripta ad optimos libros veteres emendare, aut,
ubi nulla inde salus exspectari poterat, caute et prudenter coniecturis suis
sanare coeperunt3 melius etiam qui huius artis partem , quam vocant
altiorem ‚ ita exercuerunt, ut fraudes interpolandi vel fingendi indicarent ,
doctisque disputationibus curarent, ne lectores nomine et, specie decepti
quidviS, quod antiquitatem prae se ferret, genuinum censerent itaque nubem ‚
ut aiunt, pro Iunone amplecterentur. Multorum levitate factum est, ut
critice apud multos male audiret3 sed in hoc quoque genere prudentiam
quodammodo esse divinationem docent ea , quae a viris doctis ingeniose
correcta postea melioribus libris inventis confirmata sunt, aut etiam sine

 

 

