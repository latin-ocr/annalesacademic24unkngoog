218 1. C. G.13001·

memoriam illius temporis redire amabat, quum in schola Afrana 'l'heo-
phi-astum, Plautum et Terentium quotidie legeret ⁰); wielandum, qui
rogatus a quo tantam orationis Germanicae facultatem et copiam accepisset,
non cunctanter M. Tullium nominavit ¹⁰); cogitate Hooftium ‚ qui oratio·
nem suam ad Taciti stilum conformavit, Vondelium Latinorum poetarum
‘felicem interpretem , iisque adiungite Bilderdykium et Palmium , qui sine
praes idio veterum literarum nunquam profecto ad principatum in patriis
literis pervenissent.

Satis mihi videor hoc crimen diluisse3 ad reliqua pergam. Nam si antiqui
scriptores immoderatam alunt libertatis cupiditatem haud scio an prudentis
sit prohibere ‚ ne incauti adolescentium animi ista labe inficiantur. Atque
est haec accusatio speciosa ‚ quoniam longe plurimi scriptores Graeci in
libera· civitate vixerunt, Romanis autem regium nomen perquam odiosum
fuisse constat. Sed quis tandem iis libertatis amorem et tyrannidis odium
exprobret, nisi forte medium aevum humano generi felicissimum fuisse
idem contendit? Amant et laudant libertatem , sed legibus fundatam , non
plebis furoribus agitatam3 oderunt tyrannos , qui iniusta dominatione cives
suos opprimunt, sed iis ‚ ad quos imperium legitime pervenit quique illud
non inique exercent, sive unus est sive plures sive totus populus , ius
suum relinquunt integrum et quanquam civitatis suae vitia non dissimulant,
nunquam tamen ad res novas excitant. Quae laus non, paucis debetur ,
sed ad omnes pertinet, neque credo inter antiquos scriptores ullum inveniri
tam otii publici inimicum , quales recentior aetas plures protulit. Neque
valde timendum videtur , ut democratia Attica ‚ 'qualem ex historiis Thu-
cydidis , ex orationibus Demosthenis et Lysiae aut e fabulis Aristophanis
cognoscimus , eximium sui amorem et desiderium apud lectores excitet aut
‘ut ii, qui apud Livium perpetuas contentiones inter patres et plebem
agitatas legent , similem sibi suisque civibus rei publicae formam optent.
Ecquis autem ingenuis parentibus ortus aegre ferat Tacitum et Iuvenalem
malorum Caesarum memoriae turpitudinis notam inurere aut potius quam
hos verae 'libertatis praecones viles potentiae adulatores in adolescentium
manibus esse malit? Sed qu'id exempla affero, quum res alio modo melius
probari possit? Nam ingenium populi optime cognoscitur e literarum
monumentis , imprimis si scripta sunt a· viris in ipsa re publica gerenda

 

