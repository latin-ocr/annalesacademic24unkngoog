ORATIO.. 73

quum eorum orationem ad commune judicium popularemque intelligentiam
accommodandam esse dico, illud cogito, necesse esse ‚ ut indoctis scribant
et ab omnibus intelligantur, verum hoc unum ‚ ut eam tantummodo animi
attentionem exigant ‚ quae jure ab omnibus postulatur, qui cogitationes
suas ordine disponere solent.

Audivistis igitur ,' quid philosophiam intelligam quaeque sit ipsius oratio,
Vix opus est, ut multa addam. Causa vicisse jam videor, etiamsi perorare
recusem. Hoc seilicet mihi persuasum est, vestro omnium judicio hanc
disciplinam , cujus origines vobis monstravi, non improbari, verum summis
ornari laudibus, Hanc sine dubio non ad Germanos rejiciendam esse oen·
setis3 ex injusto exsilio in patriam hanc revocatis , atque omni postliminii
jure donatis, in parem juris libertatisque conditionem cum reliquis humanae
scientiae partibus eam 'recipientes Quid enim? Hoccine Batavorum pro·
prium sit ‚ singulas quidem doctrinas summo animi ardore excolere , earum
vero conjunctionem omni studio arcere? Num astronomia, φυσιολογια ,
chemia, botanice, mathesis etiam , in Hollandia florebunt3 philosophia
autem ‚ quae per totam naturam easdem leges observari, intimoque vinculo
omnes ipsius partes cohaerere ostendit ‚ turpiter neglecta jacebit? Quid 'r’
humanitatis studia ‚ in quibus majores nostri excelluerunt, locum suum . et
decus apud nos tuebuntur? Theologia, jurisprudentia, reipublicae gerendae
ratio et prudentia, sempiternae gloriae Batavos commendare pergent ; phi-
losophia autem, qnae in religione , in jure , in civili ratione, in litteris
etiam ‚ idem nostrae gentis ingenium reperiri docet, contemnetur omnique
afficietur ignominia? Nemini vestrum hujusmodi quid in mentem venire
potuit. Si philosophiam vituperare ausi fuistis, eam intellexistiS, quae a
veris rebus ad ι’δεας evolare conatur, nec ducem sequitur ἐμπειριαν. Ad
hano autem, quam vobis delineavi, non attendistis} haec, simulac formam‘
ipsius et tamquam faeiem videtis , mirabiles in animo vestro amores excitat.
Neo enim quidquam aliud est praeter studium sapientiae3 sapientia autem,
ut a veteribus philosophis definitum est, rerum divinarum et humanarum
causarumque , quibus eae continentur, scientia. Nulla pars ejus inculta
ae deserta est3 omnia ejus praecepta ad vitam referuntur; frugifera tota et
fructuosa , cui qui pareat omne tempus aetatis sine molestia possit degere.
Pergant igitur homines nostri in eam incumbere ς pergite juvenes! philoso-

' 10

