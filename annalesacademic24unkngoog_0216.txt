206 1. G. G. ΒΟΟΤ

unusquisque id agit, ut disciplinae suae fines proferat, Athenaei famam
suis laboribus augeat, ad scientiae et virtutis studium adolescentes
formet. In his laboribus comitem et socium accipitote eum , qui eam
artem profitetur , quae reliquarum paene omnium auxilio non potest carere ,
quiqne etiam atque etiam vos rogat, ne consiliis vestris se destituatis
Nam quae sint muneris quod sustinemus partes ‚ quae officia, vos usu et
experientia edocti magis compertum habetis ‚ quam ego, qui multarum
rerum non nisi adumbratam animo imaginem affero. Contra ego vobis
spondeo me auctoritati vestrae libenter obtemperaturum et nihil antiquius
habiturum esse ‚ quam ut eum me praestem literarum doctorem ‚ qualem
vobis collegam optatis facilem atque humanum. Tales fuisse accepimus ,
qui proxime ante me hoc munere functi sunt , viros cum eruditionis copia,
tum morum elegantia insigneS, qui plures per ‘annos hunc locum ita tenue-
runt, ut adolescentes literarum studiosos ad veram humanitatem formarent -
et mirificum honestae laudis amorem eorum animis instillarent. Quorum
quia alterum (Dav. IAc. van Lnnmtr) praesentem conspicere mihi licet ‚
utar hae opportunitate ‚ ut quantum ei tribuam aperte declarem.

Tu, venerande senex ‚ qui in otio bonas literas colere pergis et Hesiodum ‚
quem semper in deliciis habuisti, doctrinae tuae copiis Quas , consiliis tuis
me iuva mihique concede , ut prudentia tua doctisque sermonibus doctior
fiam. Multa a te discere aveo, sed hoc maxime ‚ qua arte tot iuvenes,
qui te duce usi sunt, ad antiquitatis amorem excitare, ad omnem virtutem
informare potueris Beatum te praedicamus , cui contingit in ista senectute
laborum tuorum fructus adspicere , auctoritatem apud cives tuos imminu·
tam servare ‚ rei publicae et literis inservire. Si quid mea vota possunt,
nunquam tristi usu cognosces ‚ quam praeclara praesidia contra adversam
fortunam veterum scripta ‘suppeditent ‚ et qui te conspicient veram esse
intelligent Graeci poetae sententiam negantis senescere sapientes , in quibus
eluceat mens longa die aucta ¹).

Quam vellem hic quoque adesset collega tuus Vir Clarissimus Ionxunns
Bossan. De quo quum cogito , tristis animum meum subit infirmitatis
humanae cogitatio ‚ quum eum nondum senectutis incommoda exspectantem
adversa valetudo coegerit munus, quod duodecim annos praeclare gessit,
iam nunc deponere. Libenter illum retinebant omnes , qui eius mores

 

 

