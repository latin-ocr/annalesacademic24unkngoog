ORATIO. “ 217

Primum crimen est, quod scriptores Graeci et Romani remota tempora
et alienos mores depingentes nulli nobis aut exiguo usui sunt. Longo
tempore ante nos vixerunt; sed quis serio contendat ea quae antiqua sunt ,
esse antiquata et obsoleta ‚ aut in scriptoribus aestimandis eam temporis
¹ rationem esse habendam , ut cuiusque .virtutes hac trutina pensandae sint?
Nonne satis magnum intervallum illam aetatem a recentioris aevi initio·
separabat, cuius tamen humanitas ex illo potissimum fonte fluxit P nonne
Europae gentes , si medio aevo non plane tenebris obrutae sunt , hoc
magnam partem debuerunt his literis ‚ quae nunquam penitus interierunt?
nonne saeculo XIV et XV viri docti tantam his studiis conciliarunt aucto-
ritatem ‚ ut sine iis ad nullam in aliqua arte vel disciplina praestantiam
perveniri potuerit? Si quis autem putat eam esse humanitatis conditionem ,
ut hoc auxilio facile nunc careamus , cupidius eam laudare videtur atque
imminentis barbariae metum longius , quam licet et tempora sinunt, reiicere.
Absit a me, ut terrores denunciem gravissimamque rerum omnium con·
versionem praesagiam; sed tamen , quum nuper· in Germania essem ‚ eam
cognovi animorum concitationem , ut quorsum ea⁸ eruptura essent, timeremus.
Utinam nunquam talia tempora redeant, ut ex antiquitatis studio novam
lucem posteri petere debeant , sed , quamdiu omnis haec sollicitudo non
erit sublata , prudentis esse opin'or ea studia retinere, quae nunquam‘
impune neglecta esse historia docet. Et dicemus mores illarum gentium‘
a nostris esse alienos? non est ita , non est. Humanitas Romanorum
magnam partem pendet a Graeca ‚ nostrae magna pars a Romana. Ubique
'sunt Romanorum vestigia in legibus ‚ in institutis publicis ‚ in literis et
innumera ‚ quae recentia habentur , in vita privata etiam ex antiquitate
repetita sunt. Nemo dicet Britannos se suaque parum admirari aut alienis
moribus nimium delectari ‚ et tamen constat apud illam gentem moris esse ,
ut nobilissimus quisque antiquis literis plurimam operam det, atque in iis ,
qui tanti imperii clavum tenerent, plures semper fuisse, qui veterum scripta
in· sucum et sanguinem convertissent. Quid autem? estne metuendum ‚
ne homines his literis delectati patrium sermonem deserant et Latine
scribere quam vernacule melius queant? At scimus omnes fere qui literas
patrias vel apud nostrates vel ap ud exteros promoverunt, 'ex hoc fonte

hausisse et ad nominis famam pervenisse· Cogitate Lessingium , qui in
28

