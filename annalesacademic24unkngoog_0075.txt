ORATIO. 65

et obsint, nec ulla tam detestabilis pestis est, quae non homini ab homine
, nascatur. Est igitur hoc maxime necessarium , non tantum naturam , sed
homines etiam nobis subjicere et ad usus nostros adjungere , ut. eorum
studiis ea, quae natura desiderat , expleta cumulataque habeamus, per
eosdemque, si quid importetur nobis incommodi , propulsemus ulciscamurque
eos , qui nocere nobis conati sunt. Quod ut facere possimus , eorum indo-
lem noscere debemus , animi affectiones et cupiditates quibus movetur,
leges denique , id est constantem et perpetuum ordinem , qui in vehemen-
tissimo etiam animi impetu observatur. Nec in singulis hominibus consistere
possumus; inprimis attendendum ad eorum congregationem ‚ ad humanam
et civilem quae dicitur societatem. Unusquisque omni ope atque opera
eniteretur , ut alios omnes sibi soli, suae causae suoque emolumento subji-
ceret, nisi duae res essent, quibus improbum illud privatae utilitatis studium
coercetur. Nihil enim appetentius similium sui, nihil rapacius , quam natura,
nec quidquam est , quod ad se rem ullam tam alliciat et tam attrahat,
quam ad amicitiam similitudo, Ipsa natura, praescribens , ut homo homini,
quicumque sit, ob eam ipsam causam , quod is homo sit, consultum velit ,
vi rationis eos conciliat et ad orationis et ad vitae societatem3 impellitque ,
ut hominum coetus et celebrationes et esse et a se obiri velint ob easque
causas studeant parare ea, quae suppeditent et ad cultum et ad. victum ,
nec sibi solis , sed aliis quos caros habeant tuerique debeant. Sic ipsi
inter se aliis alii prodesse student; in hoc naturam ducem secuti, commu·
nes utilitates in medium afferentes mutatione officiorum , dando accipiendo ,
tum artibus , tum opera, tum facultatibus devincientes omnium inter omnes
societatem. Natura solitarium nihil amat, semperque ad aliquod tamquam
adminiculum annititur, ex ”quo efficimus , hominem naturae obedientem
homini nocere non posse. Quid enim interest, motu animi sublato , non
dico inter hominem et pecudem, sed inter hominem et saxum aut truncum
aut quidvis generis ejusdem? At praeter hanc nobis ingenitam caritatis
societatem alia etiam medicina est , quam homoeopathicam dicere mihi
liceat. Sibi enim soli prospicere eo. quisque impeditur, quod caeteri quo-
que hominis sibi singuli consulunt, quibus , si conjunctis viribus utuntur ,
unus homo , etiamsi validissimus sit, multo est infirmior. Multorum enim

odiis nullae opes possunt obsistere. Non deerunt unquam , hoc me non
9

