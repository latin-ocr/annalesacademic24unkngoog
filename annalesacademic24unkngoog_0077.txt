ORATIO. 6⁷

nem et vinculum , quo colligantur, penitus perspiciant. Nec enim multi-

’ plicis variaeque doctrinae jactatores sunt ; hoc ipsorum proprium est, omnes

illas disciplinas ad artis perpetuis praeceptis ordinatae modum revocare ‚ ut
eam in toto mundo ubique intelligant continuationem seriemque rerum, qua
alia ex alia nexa , et omnes inter se aptae colligataeque videntur. Exemplo
rem confirmare liceat. Si quis adeo eruditus est ‚ ut quid humanum genus
primum in religione, tum in civili ratione, deinde in litteris, tandem in
artibus , sive honestis ‚ sive sordidis , profecerit ‚ accurate possit explicare ,
non is sum , qui in eo spem salutis ponam. Sin a'utem plurium disciplina-
rum variarumque eruditionum ornamento acerrimum junxerit et subtilissimum
judicium ‚ ut tantae molis capax sit, et religionem , rationem civilem , litte-
ras , artes denique liberales et quaestuosas , arctissimo inter se vinculo
cohaerere sibi persuasum habeat; sin ubique in rerum consecutione easdem
observatas viderit leges ‚ eandem normam ‚ etiamsi distinctis progrediantur
viis et ad diversos fines homines tendant, tum sine dubio is est, qui nobis
succurrere et ex angustiis singularum doctrinarum nos eripere possit.

In iis, quae de rerum natura disputantur, plures jam conati sunt,
diversas eorum partes in corpus redigere ‚ et in omnibus naturae provinciis
certum et immutabilem ordinem , inviolabiles leges et continuum ab uno
gradu ad alterum progressum monstrare. Alii ab imis inde, quae in terris
existunt, corporibus usque ad hominem ‚ vita' ac ratione praeditum , unum
esse nulla re interruptum tenorem, in quo nihil omnino desideratur , perspi-
cuis ostenderunt argumentis. Alii in ipsarum terrarum mutationibus sive
μπαμορφωσεων serie eundem observatum vident ordinem , quem in inco-
larum mutationibus perspiciunt. Alii denique , et sensibus et animo totum
hunc κοσμον percipientes atque comprehendentes ‚ eandem ubique fabulam
agi ‚ cujus nec primus actus nec extremus a poeta neglectus est, omniaque
rerum genera , quibus plurimae occupantur disciplinae , iisdem legibus sub· ’
jecta esse docent. Est horum, ni fallor, ingenio tribuendum, non partes
naturae, sed ipsam nobis cognitam esse naturam.

. Nec in moralibus disciplinis desunt, qui operam dant , ut eas colligent

atque artificio et via tradant. Litterarum enim historiam conjungi et

componi videmus cum artium, φυσιολογιας , juris, civilis rationiS, ipsius

religionis historia. Publicarum etiam rerum vicissitudines, quarum cognitio
9 s

