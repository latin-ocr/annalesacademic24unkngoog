220‘ 1. e. c. soor

corrumpat et depravet. Nam ut colloquia prava ‚ sic assiduum commercium
cum impuris libris mores perdit et pessumdat. Quare in institutione
curandum, ne adolescentuli venusta magis quam honesta scripta legant;
postea annis et recto cultu confirmati sine periculo reliqua legere pote·
runt. Maximam autem esse honestorum scriptorum copiam omnes sciunt,
licetque ad plurimos referre, quae Erasmus pro suo consilio de uno
. Tullio affirmat. Is enim in celeberrima epistola , quam editioni Tusculana«
rum disputationum adiecit ‚ haec scribit: n Huius dispendii adeo me non
poenituit ut in votis sit, si liceat ‚ ad veteres illos amicos remigrare ac
menses aliquot cum inis familiariter vivere. Tantum fructus me sensi
percepisse ex his libris' relectis ,non tantum ad stili rubiginem abstergendam ‚
quamquam hoc quoque non nihil est meo quidem iudicio , verum multo
magis ad animi cupiditates moderandas refrenandasque 1³³³ Et postquam
magnifice laudavit Ciceronem, ita hunc locum concludit: u Profecto meum
afflavit animum meque mihi reddidit meliorem. Itaque non dubitem hor-
tari iuventutem , ut in huius libris evolvendis atque etiam ediscendis bonas
horas collocet potius, quam in rixosis ac pugnacibus libellis, quibus nunc
undique scatent omnia. Me vero tametsi iam urgente aetate nee pudebit
nec pigebit cum meo Cicerone redire in gratiam pristinamque familiaritatem ,
nimium multis annis intermissam ‚ renovare” ¹¹).

Quae verba citavi, quoniam in hac quaestione , quae ratione absolvi non
potest , Erasmi auctoritas et sententia iis ‚ quae nos defendimus , plurimum
momenti addit. ⁹

Una superest criminatio eaque gravissima. Nam si antiquae literae
fidem Christianam labefactant aut oportet eas abiicere aut certe tum demum
ad eas accedere, quum mens adversus tales illecebras magis confirmata
atque a doctrina instructa est. Est autem haec querela non nova et nuper
orta, sed inter primos ecclesiae doctores et postea nunquam defuerunt,
qui ita iudicarent, ut Gregorius Magnus, qui quamvis a puero disciplinis
liberalibus egregie institutus fuisset, tamen in uno ore cum Iovis laudibus
Christi laudes capere se posse negaret ¹²) , multique alii , quorum auctori-
tate et consiliis in nonnullis regionibus incautos principes circumventos
fnisse novimus. Ita ante paucos annos e pulvere tabularii extractum est
decretum saeculi XVI exeuntis , quo Bavariae dux praeceptores , quibus

