- 62 , C. G. OPZOOMER‘

vi atque contentione id agit, ut se , vitam corpusque tueatur, ut pastum ,
latibula , verbo ut omnia , quae sunt ad vivendum necessaria et dulcem
motum afferunt sensibus , anquirat et paret. Quae nocitura videantur
declinat , ut in eam veniat conditionem , in qua laetitia gestiat nec ullo
dolore excrucietur.

Maxime autem inter se differunt vires , quibus diversa animalium genera
praedita sunt, ita ut , licet ad summam felicitatem ac jucunditatem nullum
perveniat, alia tamen propius accedant, alia longissimo semper intervallo
distent. Maximis in terris viribus homo gaudet3 humanum genus validis·
simum. Vescimur enim , inquit Tullius ‚ bestiis et terrenis et aquatilibus
. et volatilibus; efficimus etiam domitu nostro quadrupedum vectiones , quo-
rum celeritas atque vis nobis ipsis affert vim et celeritatem. Nos onera
quibusdam bestiis, nos juga imponimus3 nos elephantorum acutissimis sen·
sibus , nos sagacitate canum ad utilitatem nostram abutimur; nos e terrae
cavernis ferrum elicimus , rem ‘ad colendos agros necessariam; nos aeris ,
argenti, auri venas penitus abditas invenimus , et ad usum aptas et · ad
ornatum decoras; arborum autem consentione omnique materia et culta et
silvestri partim ad calefaciendum corpus ‚ igni adhibito , et ad mitigandum
cibum utimur , partim ad aedificandum , ut tectis saepti frigora caloresque
pellamus, Quas res violentissimas natura genuit, earum moderationem nos
soli habemus , ⁴maris atque ventorum , plurimisque maritimis rebus fruimur
atque utimur. Terrenorum item commodorum omnis est in homine domi-
natus. Nos campis , nos montibus fruimur 3 nostri sunt amnes , nostri
lacus; nos fruges serimus , nos arbores; nos aquarum inductionibus terris
fecunditatem damus; nos flumina arcemus , dirigimus„ avertimus ; nostris
denique manibus in rerum natura quasi alteram naturam efficimus. Est
hujus roboris et dominatus causa in intellectu. Homines enim ‚ etsi aliis
multis , in hoc uno a bestiis plurimum differunt, quod rationem habeant a
natura datam , mentemque et acrem et vigentem , quae et causas rerum et
consecutiones videat , et similitudines transferat, et disjuncta conjungat, et
cum praesentibus futura copulet. Qua quo magis omnibus antecedunt, eo
magis viribus quoque praestant. Majorem naturae partem idcirco, imperio
regere possunt, quia majorem habent naturae cognitionem. Scientiae finibus
· prolatis - ditionis etiam fines proferuntur. Nihil nobis subjicere , nihil ad

